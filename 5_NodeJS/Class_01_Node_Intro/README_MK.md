## Инсталирање на Node.js

     https://nodejs.org/en

## Терминал

Node.js работи со терминал бидејќи се извршува на серверска машина. Преку терминалот, може да се извршат команди за стартување на Node.js апликации, управување со нив и следење на излезот од апликациите. Во browser-от, window објектот претставува глобалниот контекст на прозорецот (веб страницата). Од друга страна, во Node.js, немаме window објект, бидејќи Node.js рековме не работи во browser. Наместо тоа, Node.js има global објект кој го претставува глобалниот контекст на извршување во Node.js околината. Во суштина, работата со терминал, пристапот до global објектот и отсуството на window објектот се дел од архитектурата и природата на Node.js како серверска JavaScript платформа.

## Кратеници и основни команди за работење во терминал:

**ls** = shows list of all files/folders in terminal location
**mkdir** = makes one or more folders
**touch** = makes one or more files
**up arrow on keyboard** = loads previous terminal command (за да не мора да пишувате цело време `node fileName.js` за да ви се извршува кодот, доколку сте во истиот фајл, одите нагоре на стрелката + enter)
**node -v** =Ја прикажува моменталната инсталирана верзија на Node.js, oва го правиме прво откако ќе инсталираме node.
**npm init -y** = Автоматски креира нов package.json датотека со стандардни (default) поставки. А package.json е датотека во која се чуваат информации за вашата Node.js апликација или проект. Оваа датотека содржи мета информации како името на проектот, верзијата, авторот, како и список на зависности (пакети) потребни за извршување на проектот. Таа се користи и за конфигурација на скрипти и други поставки на проектот.

## Во Node.js

Можете да креирате скрипти за извршување на серверот. За управување со зависности (dependencies), користиме npm (Node Package Manager) за инсталирање на пакетите и чување на нивните информации во package.json.

Откако ќе инсталирате некој пакет со кој што сакате да работите, ви се креира папка node_modules, односно директориум во кој се чуваат сите зависности (пакети) инсталирани со npm install.

Овој директориум не би требало да се праќа во репозиториумот во Git, бидејќи може да се генерира повторно преку npm install од package.json, па затоа користиме .gitignore - фајл што се користи за да се специфицира кои датотеки и папки да не се пратат во Git.

Обично, во .gitignore се додава директориумот node_modules за да го избегнеме тоа.

**npm install** = Инсталира зависности (пакети) дефинирани во package.json, како што тоа веќе го направивме на час, npm install или npm i chalk, откако ќе го инсталирате chalk и импортирате во фајлот, тој пакет веќе ќе живее во package.json датотеката во "dependencies": { "chalk": ""^5.4.1"" } Со тоа што доколку од ново се стратува проектот, треба да напишете само npm install ( или скратено npm i ) за да го користите пакетот
**npm run start:** Покренува скрипта со име "start" дефинирана во package.json.

Ѕирнете го кодот од час, а тој се наоѓа во следниот линк: [Git](https://github.com/qa-codecademy/mkwd13-js-05-nodejs-basic/tree/main/G1)
